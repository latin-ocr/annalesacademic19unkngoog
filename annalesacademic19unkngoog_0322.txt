308 1. Ι. CORNELISSEN

rum populus vivit vigetque , quamdiu pollet opibus et potestate , literae
quoque vigent ac florent, at deflorescunt et emarcescunt, simulac populus
verum sanguinem ac spiritum amittere incipit. Ab ipsa amissa libertate
haec depravatio initium sumsit. Postquam Graecia iugum dominationis
Macedonicae accepit , ingenii lumen exstinctum est, animi vires exhaustae
sunt , omnia senio quodam torpescere videntur. 'Una cum libertate mentis
= sollertia quoque et excogitatio evanuerunt. Et acerbum quidem dolorem
accipimus, taedium et nausea nos tenet, quum ardentem illam ingenii vim
frigidae contemplationi locum suum cedere videmus.

Qui enim post amissam libertatem scriptores exstiterunt ipsi nihil novi
crearunt: aedificarunt, ut ita dicam , ex materiae copia , qiram maiores iis
reliquerant. Ut in rebus civilibus omnia unius principis imperio ac ditioni
subiecta erant, sic humanum ingenium qnoque ad alienum, non ad suum
arbitrium· vivebat. Tam diligenter tunc scriptores maiorum scrinia compi-
labant, ut ipsas sententias et cogitata ad illorum exemplum minute com-
ponerent. Quid? quod eo studium serviliter omnia imitandi processit, ut
verba etiam scribendique genus ex illis desumere solerent. Quia enim
sermo popularis incredibilem in modum corruptus erat ac depravatus, quia
barbarae voces et soloecismi undique irrepserant, petierantque nativa 'ora-
tionis sanitas et elegantia, scriptores ad eam linguam recurrebant, qua
prisci homines usi erant, tunc quidem deletam atque intermortuam, at
cuius monumenta quotidie ante oculos habere solebant. Viva vox literae
mortuae locum dedit. Quod olim fuerat totius populi bonum , sensim in
paucorum manus venerat. Non amplius, ut in antiqua Graecia, aditus ad
literarum monumenta optimo cuique patebat, non amplius enim mores et
ingenium populi ad verum expressa reddebant. Tantum aberat, ut quivis
homo liber et ingenuus cum vera animi oblectatione literas tractare posset,
ut haud exigua doctrinae et eruditionis copia requireretur ad eas‘ cognos-
cendas et percipiendas. Hinc factum est, ut literae a vulgo hominum ma-
gis magisque alienatae sint. Flores enim , quos' emiserunt, non natura
procreati, sed arte facti erant. Ut reipublicae administratio illis temporibus
ab omnium civium communitate in principum secretiora cubicula translata
est, eodem prorsus modo literae , ex communis vitae sole et pulvere , in
virorum doctorum umbracula secesserunt.

