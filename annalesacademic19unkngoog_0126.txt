112 1.A.FRU1N

Ferat ergo legislator opem quia solus id facere potest. Sed quomodo?
Num in unoquoque Codice antea definietur certum tempus quo debeat ille
retractari? num tota cunctarum legum emendatio post descripta intervalla
perficietur? An vero fiet emendatio tum quum necessaria erit Ρ Verum
necessitas , Auditores , non certo ante tempore praevideri et praescribi potest.
κ Iustitia ut imperet populo , leges debent servire moribus populi et verae
eius saluti et utilitati. Iam vero mores non ut sylvae foliis pronos mu-
tantur in annos , sed mutantur in dies, Simulatque apertum est legem
repugnare utilitati, malum iam est- exortum , quod igitur, ne vires scqui-
· rat eundo ‚ continuo et quasi infanticidio Spartano opprimendum est. quue
magis, quia, si quando fiet emendatio, non ea paucis diebus absolvetur:
quo fieri poterit, ut rei initium faciens legislator legis et iuris aliquam
'repugnantiam tollat, verum ut finienti alia repugnantia sit apparitura. Ita
foret quod poeta Germanus dicit, iurum legumque quasi sempiterni morbi
esse hereditatem , et numquam aliquod ius existere quod nobiscum ipsis
nascatur. Quae quum ita sint , perpetua tantum partium emendatio et
expletio prodesse potest. Iam dudum in aliis regionibus haec sententia
invaluit. Convertite oculos ‘in Franciam et Belgium , comparate Codices
mercator-ios ibi scriptos initio cum praesentibus: mutati sunt ita, ut fere sint
novi. Atque utinam aliquando in patria nostra bonum sequamur exempluml
Id quidem urgere et flagitare iam non officium est Iureconsultorum sed om·
nium omnino civium qui suam sibi patriam curae esse oportere existimant.

Et quid tandem civium voces efficient? Ex praeteritis annis parva spes
futuri temporis oritur. Multi fuerunt Regii Ministri , inque iis homines
eximia iuris scientia conspicui, qui non putandi sunt ignoravisse , quid a
se propter ipsam Codicum conditionem postularetur. Imo fuerunt , qui
ita sibi persuaderent, certas legum partes emendandas esse, ut operi ma-
nus admoverint. Latae aliquoties ad Ordines sunt rogationes de quibusdam
iuris privati institutis vel ordinandis primum vel melius definiendis , velut
de exteris mercatorum societatibus , de hypothecis , aliae. Sed singulae aut
non sunt perlatae aut ne in deliberationem quidem venerunt. Quo tristi

exemplo deterriti sunt Ministri, relanguit illorum industria, iamque ipsa
res videtur quiete somnoque sepulta.

 

