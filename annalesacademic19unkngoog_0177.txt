ORATIO. 168

iam filium sibi carissimum, in quo, quum natu maior esset, post mariti obi-
tum spem suam omnem ponere coeperat, ereptum sibi vidit. Si quid graviter
afflictae matri et vobis et nobis solatium afferre potuit , fuit sane fiducia in
summi numinis erga mortales caritate , spes immortalitatis , recordatio virtu-
tum ‚ quibus ornatus magnum sui desiderium reliquit iuvenis ingenuus.

'Verum festo hoc die, iuvenes generosissimi! post doloris memoriam lae-
tiorum quoque reminisci licet, quae ad vos spectant. In studiorum cursu
plerique vestrum laudabiliter sunt progressi. N on pauci prae multis ex-
celluerunt. Sunt insuper inter vos, qui mox praemia accipient in certamine
literaria a senatu olim indicto reportata, quos paulo post sum appellaturus.
Numerus vester, cives Academici! non decrevit, non multum accrevit.
Nos autem , commilitones! academiae vigorem et florem non numero civium ,
aed eorum virtute aestimamus et industria et ingenii vi insita. Quapropter
vos quod facitis facere pergitez curate ut diligenter studiis operam navetis, .
ut profectu in disciplinis pariter et in moribus gloriam huius musarum
sedis tueamini3 enitimini ut vestris laudibus eius lux late splendeat.-

Et id quidem vobis omnibus dictum cupio; medicinae studiosis haec
addatur -‘

Quum dirus morbus epidemius hac aestate patriam nostram paene uni-
versam invaderet et in nostra quoque civitate strages edere ‘coepisset , in
studiis e vobis provectiores evocati sunt ‚ ut aegrotantibus una cum medici·
nae doctoribus ‚ ceterisque , qui artem exercent, viris peritissimis aegrorum
curam in se susciperent.

Qua in re quidem tam diligenter sunt versati, ut magistratus urbanus
eos iuxta cum medicinae doctoribus nummo argenteo et honorario conde·

· curandos et remunerandos existimaret. Praeceptores vestros alacritate ve-

stra ad opem ferendam , patientia laboris in ea re ostensa , honorifico vobis
rei eventu laetatos esse , non est qnod multis verbis vobis dicam , qui
nostrum ‚ ut opinor , erga vos animum novistis. Verum res haec nti vobis
laudi est, ita honori est academiae ‚ quae tales habeat alumnos, in quibus
fidncia poni possit et qui intelligant non vanae ostentationis causa se do-'
ceri et discere ‚ sed ut quod noverint in usum publicum transferendo artem ,
quam professuri sunt , vere reddant salutiferam.

Postremo breviter dicam de eruditionis generis varii subsidiis.
21 '¹

