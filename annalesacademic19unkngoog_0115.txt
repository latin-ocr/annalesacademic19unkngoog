ORATIO. 101

Nolite , Auditores , hoc de Codicibus nostris iudicium nimis severum
arbitrari. Veruin illud esse docet quotidie experientia ‚ nec mihi difficile
ost certis ad comprobandum argumentis uti. Nam primum in singulis
Codicum titulis multae sunt definitiones , quae non indignationem tantum
verum etiam risum interpretibus movere solent. Reperias praecepta , quae
legislator sumsit ex legibus Francicis , verbum de verbo sibi exprimere
visus ‚ at documenta daturus, quanta praeditus esset linguae illius igno-
tantia , ex qua leges in nostram linguam transferebat. Alia ex Francicis
desumto exemplis apud nos et ratione et usu carent, quia derivantur ex
placitis iuris, quae in Francia valent et apud nos ignorantur. Vultisne
exemplum huius incuriae dicam an stultitiae Ρ Inspicite articulum Codicis
Civilis ¹), quo quum agatur de obligationibus dividuis, distinguitur inter
heredes, ad quos defuncti possessio, quasi iuncta descendit, et illos, quibus
possessionem petere necesse est. Optime· hoc discrimen ponitur in Fran-
cico Codice , ridiculum vero est iure nostro , quo nulla talis heredum di-
stinctio est. ’

Sunt huius generis incuria referti Codices nostri. Sed haec quidem
parva esse existimemus et missa faciamus. Maiores esse reprehendendi
causas dolendum sed non silendum est. Sunt in legibus nostris tota ca-
pita , omnium peritorum consensu tam prave constituta ut peius constitui
non potuerint. Quid euim de, eo Codicis Civilis titulo iudicandum est,
in quo doctrina de Possessione exponitur? Qui totus rudis instar indi-
gestaeque molis est, ineptissimorum praeceptorum farrago. Atqui is titulis
scriptus est postquam Savignius opere immortali eam iuris materiam illu-
stravit, et promulgatus scilicet postquam Florentius Adrianus Hallius nihil
in eo vel‘ bene constitutum vel bene descriptum -esse ostendit! Quod
universo de Possessione iudicavit Leyserus ‚ impeditissimum et spississimis⁸
obvolutum tenebris esse iuris argumentum , id rectius de nostro titulo
affirmes. Scatet enim, si quis alius, legibus inter se repugnantibus, par-
tim. ex Romano, partim ex vetere Francico iure sine ulla ratione conflatis,
quarum ex repugnantia ‘efficere concordiam frustra laborant interpretes , ita

 

¹) Art. 1335.

