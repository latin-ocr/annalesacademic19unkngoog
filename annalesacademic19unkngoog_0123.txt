ORATIO. 109

praecepta quotidie fere in dubium vocari et per contrarios civium usus
tolli denuo sinerent. Quocirca non vituperandos equidem sed laudandos
nostros homines censeo, quod in ipso Codicum prooemio Iuris consuetudi·
narii auctoritatem certis angustisque circumscripserunt finib us , et diserte
praeceperunt, leges non sna ipsarum vetustate consenescere, sed nisi novis
perlatis legibus non abrogari.

Hoc tamen praeceptum quum probem magnopere , ita demum proban-
dum est, si cavet legislator ne leges consuetudini repugnent. Simul atque
hoc fiet, mutari debebunt, ne populus pro legis reverentia evitationem
legis. sibi requirendam esse existimet. Rerum enim natura magistratuum
decretis commutari non potest. Vetare possunt legislatores quominus oon-
suetudini obediatur, obmutescere eam frusta iubebunt. Vox eius , oppressa
licet , audietur tamen. Monebit, hortabitur, urgebit, instabit. Flectere
si nequit superos Acheronta movebit, quas abrogare non valebit leges per-
ruptura tandem et perfractura.

Qualis tunc sit rerum status futurus , omnium in oculis est. Luculentissi·
mum exemplum praebet iuris mercatorii in patria nostra praesens conditio.
Permulta huius iuris capita obsoleta atque ita ab hodiernae vitae necessi-
tatibus aliena esse , ut in communi mercatorum odio versentur, nemo est
qui nesciat. Merito igitur exspectaveris , legislatores, re cognita ‚ nihil ha·
buisse antiquius , quam repetita illorum capitum praelectione mercaturae
quam citissime possent auxilium ferre. Quod ut factum sit tantum abest,
ut per triginta fere annos ad adiuvandas res mercatorias nihil omnino fece·
rint. Hac legislatorum socordia dicam an pertinacia quae taudem facta sit
iuris conditio haud facile quisquam crediderit. Omnia incerta sunt, omnia
in dubium vocantur. Legibus enim ineptis et nostro tempori non consen·
taneis aut omnino non parent mercatores, aut ita parent, ut, salvis verbis,
sententiam earum circumveniant. Unum et alterum exemplum afferre lubet.
Pignus iure nostro non contrahitur nudo pacto , sed in magnis certe rebus
scripturam requirit, et insinuationem in acta publica, quam ferre nullo
modo potest celeriter conficiendarum et coniungendarum inter se actionum
necessitas. Negligunt igitur et praetermittunt eam mercatoreS, et , aliud
agentes, aliud simulantes , pangunt pro pignoribus emtiones venditiones ,
adiectis pactis de retrovendendo. Assecurationes nemo vel stipulatur vel

