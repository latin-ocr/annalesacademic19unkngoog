ORA‘rlo. 21

cogitabat fore ‚ ut is qui tanto animi ardore corporisque vigore pro disci·
plinis suis pugnabat, tristium parentalium , quae more maiorum pie quo·
tannis facimus , foret materies et argumentum. Utinam in iis quae de
Halbertsma dicturus sum iusto vestro desiderio satisfaciam!

Hiddo Halbertsma Iusti filius ‚ ex Frisia oriundus ‚ in Daventriensi
Athenaeo primum studiis imbutus est, ubi eximium virum Vorsselman de
Heer audivit ; deinde ad nos venit seque viris cll. Sandifort, Macquelyn ‚
Broers et Pruys ν. d. Hoeven in disciplinam tradidit et post sexennium ‚
conscripto specimine de Antonii Leeuwenhoekii meritis in partes
quasdam Anatomiae microscopicae summos in Medicina honores
reportavit.

Defuncto laboribus Academicis contigit id quo nihil medico fortunatius
contingere potest ‚ ut regiam studiorum viam ingrederetur et obiret urbes
nobilissimas virosque in arte principes cognosceret videretque seque exer·
ceret in ingentibus Medicinae ‚ ut ita dicam , palaestris. Per biennium
Parisiis et Vindobonae moratus illic chirurgiae hic obstetriciae arti dedit
potissimum operam , nulla re, quae agenda videndaque magno futuro
medico esset ‚ praetermissa.

Interea eum patria non amittebat ex oculis ‚ sed cogitare coepit quem
fructum ex eius doctrina capere possit. Sapienter vidit ille qui tum res
regni internas curabat , multum ante prospiciendum esse ut essent qui
vacantes cathedras ornarent3 itaque fovenda esse iuvenilia ingenia et ad
futurum munus Professorium informanda. Sic Halbertsma ‚ Sandiforto
futurus successor destinatus, publice iterum profectus est ut de industria
Anatomiae et Physiologiae navaret operam et si quid esset apud exteros
praeclarum ad nos transferret. Itaque artis chirurgicae et obstetriciae laurea
prius auctus dedit se iterum in viam bienniumque Berolini ‚ Lipsiae ‚ Pra-
gae transegit. Pragae factus est certior sese Medicinae professorem extra
ordinem creatum ‚ quam provinciam suscepit die 30 Septembris anno 1848.

Vita apud exteros acta patriae amorem auxerat. Omnibus viribus eniti
coepit et vitam impendere vindicandae pristinae maiorum in sua arte glo-
riae. Contemplatus foris quantum nobis deesset instaurare laudem avitam
instituit non iactando veterem sed quaerendo novam. Elaboravit ut esset
suis aequalibus quod illi antea suae aetati fuissent. Hinc factum ut munus

