 

ORATIO. 149

fructum adferens. His sane hominibus iure obieceris , morbos non ἀντι-
λογίαις sed remediis curari.

At meministis me dicere etiam longiores sermones habuisse et tractatus
ampliores composuisse sophistas illos. Horum quidem exempla plurima
occurrunt in libris editis. Ineptus sim, si eiusmodi opusculorum et operum ma·
iorum brevem conspectum nunc vobis offeram. Argumenta aliquot talium
sive λόγων , sive operum indicabo. Alius sophista affirmat artem medicam
esse τεχνίον μὲν πασέων ἐπιφανεστάτην , omnium scilicet artium nobi-
lissimam. Docet quae dotes inesse debeant illi , qui ἐπιφανεστάτην illam
artem discat et quid forinsecus propriis illis dotibus accedere debeat. Non
est sane hoc, inquit aliquis, inutile, neque ineptum , quare contemnis?
Scilicet bonus sophista , ne de orationis eius ampullis loquar, non videt
quod requirit, ut artem medicam quis rite doceatur, de quavis alia arte
affirmari posse , nec quidquam se monere ‚ quod medicinae studioso pro-
prium esse debeat. Idem alio loco medicinam ex arte culinaria originem
duxisse docet , quae ipsa exornata sit ut noxas e betis, favis, pisis crudis,
quibus vescerentur olim homines, praeciderent. Alius sophista praeclarum
iactat inventum suum , quod signa detexerit, quibus morbi, qui ex intem-
perantia tum in cibis, tum in laboribus nasci soleant , priusquam orti
sint cognoscantur et modos, quibus futuri praevertentur. Ubi Hippocrates
brevibus verbis significavit epilepsiam immerito divinitus immissum mor-
bum dici, alius sophista integrum scribit tractatum et unum alterumque
' divini senis locum arripit , quibus superstruit demonstrationem rei, quae
dudum apte subindicata demonstratione longa non indiget. Alius omnes
morbos ex flatu, ex aere tum interno, tum externo gigni scribit, alius
ex bile et pituita in corpore praesentibus , et e laboribus, vulneribus , et
calido et frigido et sicco atque humido modum excedentibus. - Verum hic
subsisto, neo plura profero, ut demonstrem a vanis his hominibus nihil
profectum esse, quod ad artem sive condendam , sive amplificandam faciat.
Neo vero quidquam , quod in medicinam futurorum saeculorum vim habue-
rit, a sophistis his relictum est , ita ut iure dixisse mihi videar, me eos
tantum commemorare , ut hoc genus hominum a medicis Graecis seiungam ,
quamquam ipsi medicis se immiscere voluerunt, quod ex iis, quae princi-
pio monui , ultro constat.

