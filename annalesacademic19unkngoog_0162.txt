148 F. Z. ERMEMNS

quia ab illis artis originem repetendam censeo , sed ut statim a medicis
seiungam eos, qui nec medici fuerunt , neque artem promoverunt, sed
de rebus tamen medicis et suo tempore disseruerunt, et libros scriptos reli-
querunt. At ne iniuria sophistas a medicis separandos arbitrari videar , —
ne his temporibus demum excogitatam differentiam inter eos , qui antiquitus
de medicina scripserunt , sed quam antiquitas ipsa ignoraverit, sumere
existimer, ecce! vere sophista dicendus auctor anonymus: nat vero, inquit,
medici quidam et sophistae fieri non posse dicunt , ut quis artem medi·
cam cognoscat, nisi noverit, quid sit homo, sed oportere id cognoscere
eum , qui recte hominem sit curaturus.”- Videtis ipsos veteres de sophistis
et medicis loqui , qui de arte medica egerint. Quales igitur hi sophistae
se praebuerunt? Hi partim opera medicorum legendo , partim cum medicis
sermones miscendo aliquam sibi rerum medicatum notitiam comparaverant,
ab arte tamen facienda manus abstinuerunt. Suam autem qualemcumque
scientiam ostendebant tum sermones longiores , —- λόγους dixerunt vete-
res, — habendo de argumento aliquo medico, tum dialecticis de medicina
disquisitionibus. Ac disputationum huius generis exempla in sylloge me-
dicorum veterum relicta nulla habemus , paradigmata vero non inepte peti
opinor e Socratis , aliorum apud Xenophontem ‚ Platonem dialogis. Non
autem analogia solum me ad eam sententiam de dialecticis sophistarum de
medicina disputationibus esse perductum ostendere liceat paucis e primo
libro de morbis verbis , ubi auctor: uqui de morborum , inquit, curatione
tum scite interrogare , tum ad quaestiones respondere volet et commode
obiecta refutare, haec secum reputare convenit.” Quaenam ista sint ‚ quae
reputare oporteat, mitto ‚ sed alterum eiusdem sophistae locum proferre
lubet, unde quorsum illa disputatio scilicet de curatione morborum tenderit
discimus. Tum alia in disceptando tenenda esse dicit, tum uin quo quis
dicendo, vel interrogando , vel respondendo peccaverit, -- et si quae multa
sunt, pauca esse dicat, vel quae magna sunt, parva, vel quae fieri uon
possunt , fieri posse affirmet, vel in quacumque alia re dicendo peccaverit,
id observare oportet et statim contraria oratione insectari.” —- Eo igitur
redibat illud ἐρωτᾶν et ἀποκρινεῖσθαι , - illud ἀντιλέγειν sophistarum ‚
quorum omnium summa erat vana quaedam doctrinae ostentatio et inanis
de rebus cognitis pariter et incognitis disceptatio , sterilis, nullum arti ipsi

 

