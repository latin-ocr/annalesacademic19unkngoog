ORATIO. 1⁷

facultate litteraria et iuridica , victor coronatus summos in utraque facultate
honores ita tulit ut libelli ab eo in eam rem conscripti etiamnunc lau·
dentur.

Ubi in vitae lucem et praxim prodiit, expertus est quanti esset in iuven-
tute latum theoriae ambitum tota mente et intento studio complexum esse.
Ad munus Minister-ii Publici vocatus sponte in iure criminali tabernacula
posuit conscripsitque de hac iuris parte, Quaestiones quae utcumque
breviores non obscurantur splendore luculenti libri quem ea de re cl.
de Bosch Kemper composuit.

Neque ei minus illa studia profuerunt ‚ quum huic civitati praepositus
est, cui ita praefuit, ita consuluit, ita res eius omnes prudenter periteque
administravit ut facile appareret ei solidam doctrinam ubique suppetere.
Augebant has ingenii dotes praeclarae animi virtutes. Quis Siegenbeekio
humanior P idem et sui iudicii et lenis erga dissentientes , commodus , facilia
et idem gravis et constans.

Quid tali viro potuit iucundius accidere , quum ad huius civitatis regi·
men vocaretur, quam ut simul vocaretur in illud collegium quod dilec-
tissimam sibi Academiam tuebatur fovebatque3 quid ipsi Academiae evenire
potuit acceptius quam ut veterem alumnum carum sibi, sui studiosum et
amantem , pium ‚ diligentem , strenuum in Curatorum numero haberet.
Quod ab illo exspectabatur factis praestitit. Quoties intelleximus eum
nobis universis et singulis optimc velle. Vel illud ipsum quod novissimum
praestitit id satis ostendit. Dolorem suum , suas molestias prae Academiae
salute contemsit. ’

Magnam ‚ magnam in Siegenbeekio iacturam fecimus , et quo gravius
animi in praeclari viri morte commoti sunt, eo stabilior in animis nostris
memoria viri manebit , et quamquam ipse a nobis discessit, optimarum
artium , quae in illo amavimus ‚ exemplum nobis servabitur.

In Professor-um ordine iterum sensimus pallidam mortem aequo pede
venire et maturam senibus et celerem iis qui sint in robore et flore aetatis.
Lugemus exacta aetate senem Peerlkampium3 in medio aetatis cursu vigens
valensque Halbertsma concidit. Pium parentandi officium utrique prae-
standum. ’

3

