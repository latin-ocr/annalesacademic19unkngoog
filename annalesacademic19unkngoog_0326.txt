·312 1. 1. CORNELLSSEN

erant, vitio tamen , quo omnia ingenii humani opera temporibus illis labo-
rabant. Etenim omnium peritissimi tunc homines erant singulas res
minute et subtiliter indagandi et colligendi, sed deerat iis mentis vis ills
atque efficacitas , quibus collecta sollerter et ingeniose componerent. In·
gentem materiae copiam sedulo coacervabant , sed nesciebant inerti materiae ,
ut ita dicam, animam infundere. In quovis disciplinae genere haec ratio
atque inclinatio cernitur. Ubicumque praevalet studium multiplici doc-
trina variaque eruditione se ornandi. Multa viri docti excerpere, multa
etiam compilare solebant, sed deerat iis ingeniosa inventio et excogitatio.
Variorum populorum mores et ritus, instituta et leges sedulo tradeban-
tur, sed non tam late patuit virorum doctorum ingenium, utin uno con-
spectu ponerent omnia. Fabulae ad mythologiam pertinentes colligebantur,
ad certas rationes compositae in corpus redigebantur, sed nemo exstitit,
qui sollerter eas et acute explicaret. chronologiae studium laetissima cepit
incrementa, res gestae summa diligentia annotabantur; attamen nemo historiae
studio ita se dedit, ut consideraret, quid esset iter rerum , quaeque progressio.
Nemo continuationem seriemque eventorum persequebatur, nemo videbat,
quomodo alia ex aliis nexa et omnia inter se apta essent et colligata.
Etenim refrixerant ,fervidi ingenii calor et impetus, animus et sensus vim
suam amiserant. Homines, quum ad id solum cogitationes suas converterent,
quod sub omnium oculos caderet, omnia consilia factaque sua ad vitae uti-
litatem dirigere solebant. 'Hac ipsa de causa mathematica, physica ceterae·
que disciplinae, quae naturae investigatione continentur, summo tunc in
honore habebantur , altissimumque dignitatis gradum consecutae sunt ¹).
Haec igitur temporum illorum inclinatio in literarum quoque studium
vim suam exercuit. Docti illi Alexandrini summo labore singula verba et
sententias consectati sunt. Librorum angulos vel reconditissimos perscru-
tati, incredibili paene diligentia immensam congesserunt supellectilem lite-
rariam, sed non eo processit eorum industria, ut mentem scriptorum asse-
qui conarentur. Ut veteres scriptores penitus cognoscerent et intelligerent,
membratim fere dixerim eos dissecabant et dividebant, tamquam per ana·
tomiam eos explorare studebant. Sed nesciebant literarum monumenta

 

¹) cf. Hirzel 1. 1.

 

