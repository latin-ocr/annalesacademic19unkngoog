152 F.z.ERuER1Ns

peccaverunt. Penuria apparatus therapeutici iis exprobratur a magno
medico Coo: purgantis et serum et lac in morbis diuturnis fere fuerunt,
quae administrarent, remedia3 - recentiores tamen Cnidios in his meliora
vidisse et docuisse scribit Hippocrates. Tum vero minime probanda fuit cu-
rationis ruditas , quae ex imprudentissimo vehementium remediorum usn
cognoscitur , cuius horrenda etiam exempla in relictis morborum historiis
supersunt. -- Tandem , quod nescio an sit omnium gravissimum, ad parum
fidas , quas statuendas arbitrabantur, morborum species certas adscripse-
runt medendi rationes , quae non accommodarentur ad aegri, quem curan·
dum habebant, conditionem , sed ad morbum, seu potius ad falsam illam
morbi imaginem , quam mente sibi informaverant. Hoc quidem vitium
erat methodi eius generis, ut artis evolutioni impedimento esset, quare

mihi ceteris gravius esse videtur.
Haec de schola Cnidia, converto me ad Coam et ad illustre decus eius ,

Hippocratem. Et hic quidem statim se nobis obfert praeclarum ex orbe
antiquo virtutis et probitatis monumentum in formula promissionis , quae
vulgo Hippocratis ius iurandum audit. Formulam illam esse antiquam vel
oratio , qua expressa est , ostendit. Datum esse olim hoc iusiurandum a
tironibus , qui in medicorum societatem recipi vellent, constat. Probabile
est eius formulam apud Asclepiades Coos in usu fuisse. Certum est eam
nisi apud medicos practicos eosdemque morum probatissimorum nasei non
potuisse , nec nisi apud eos , qui probe nossent quot 'et quantae res in
vita civium privata medici fidei committantur, quanti civitatis intersit, ut
ne fiducia, quae in ipso ponatur, medicus abutatur. Quid igitur fuit,
quod sponderent veteres illi medici futuri Ρ Promittebant se praeceptores
suos parentum loco esse habituros, omnique re , qua indigerent, adiutu-
ros; praeceptorum posteris se artem esse tradituros nnllam mercedem pa-
ctos; —- pro facultate sua diaetam , quae salutem aegrotantium promoveat, se
praescripturos3 medicamentum noxium nemini, abortivum mulieri nulli se
praebituros , sed* castam et ab omni scelere puram artem et vitam esse
praestituros; nullam domum , nisi ad aegrotantium salutem se ingressuros ς
quae tum inter curandum , tum extra, in aedibus fidei suae commissorum
vidissent, vel audivissent, non esse enarraturos , sed silentio suppressuras. -—
En , A. A.1 quae spoponderunt viri illi Graeci! Estne in his φιλαργυρία ‚⁹

 

