822 1. 1. conuulsam< ORATIO.

Professores , viri Clarissimi! Praeter spem et eispectationem mihi con-
tingit, ut collegarum nomine vos compellem. Rogo vos et oro, ιιι me
tironem et rudem ita in vestrum numerum recipiatis ‚ ut et consilio et te
adiuvare me velitis , quoties illis indigebo. Me collegam habebitis et gratum
et vestrae auctoritati libenter obtemperantem. Hoc etiam enixe vos rogo,
ut quam benevolentiam et amicitiam adhuc mihi praestitistis, eadem in
posterum quoque me prosequamini.

Multis partibus tibi me devinctum sentio , amicissime Vitringa! 'l'u num-
quam adhuc neque consilio , neque opera mihi defuisti. Non possum non
hanc occasionem arripere , ut tuae amicitiae etiam atque etiam me commen·
dem ac simul publice gratias tibi agam pro praeclaris tuis in me meritis.
De me sic tibi promitto, me, quotiescunque potero, promptum paratumque
fore ad mutua officia pro virili parte tibi praestanda.

Paucis liceat mihi vos quoque affari , Athenaei praeceptores , Viri doctis·
simil Laetor et glorior , quod et vobis collegis mihi uti concessum est in
dulcissimo munere iuventutem erudiendi et instituendi. Meritas vobis
debitasque gratias persolvo ob propensam, qua me accepistis, benignitatem.
Persuasum vobis sit, me omni contentione elaboraturum , ut benevolentia
vestra et‘amicitia, quas quam plurimi facio, perpetuo dignum me praestem.

Hoc extremum est, ut ad vos me convertam, laudatissimi iuvenes, ca·
tissimi huius Athenaei alumnil Exiguus vestrum numerus, etsi multis-certe
de causis vehementer dolendus, hanc tamen utilitatem mihi habere videtur,
quod iis coniunctionis et familiaritatis vinculis consociare nos potest, qnae
magna frequentia interscinderet aut certe dilueret ac detereret. Hoc igi-
tur omnibus precibus vos oro et obtestor, ut non tam magistrum me ha·
beatis, quam amicum, qui dux vobis esse conatur eius viae, quam aliquanto
diutius, quam vos inguessus est. Si quando errore captus, a recta via vos
abduxisse vobis visus ero, candide hoc impertiatis velim. Urbanae admo-
nitionis semper patientem me habebitis. Vestrum ius est, ιιι libere omnia
diiudicetis et aestimetis, quo quaeso ex aequo bonoque utamini. Quicquid
autem agatis, hoc semper ante omnia curae vobis et cordi sit, ut floreat
et crescat illustre Athenaeum , quod Darentriae est.

D111.

 

 

 

