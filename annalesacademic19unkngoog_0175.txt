ORATIO. 161

viri amplissimi! quin eius diligentiam in illo munere gerendo comproba-
veritis , nemo est qui dubitet. N os professores multum illi debere grato
animo profitemur. Non fuit in nostro numero , qui non plurimi illum
faoeret; plerique eum carum habuerunt et nunc etiam habent. Bona
quaevis apprecamur viro egregio , de universitate , cuius olim civis fuit ,
bene merito.

Tibi, gravissime van Roijen! qui iam curatoribus ab actis es , gratula-
mur novum , quod hoc anno in te suscepisti, officium. Decessor tuus
saepius mihi significavit iucundum id sibi fuisse et unum ex iis , quibus
ex urbe nostra decedens aegre valediceret. Utinam tibi quoque grata sit

semperque futura sit opera ‚ quam isto loeo academiae commodis promo-
vendis impendes.

Ad vos me converto , collegae coniunctissimi , artium et disciplinarum
professores!

Doleo praesentem non adesse clarissimum de la Faille3 absentem tamen
ut silentio transeamus non committemus. Rude licet superiore anno aca-
demico donatus per magnam partem huius , qui iam elabitur, cives acade-
micos instituere perrexit, nulla licet lege obligatus. N on sane praeter ex-
spectationem ab eo factum vidimus ‚ qui novimus quantopere omni tempore
alma mater eiusque alumni illi cordi fuerint. Sed licet id , quod egit
senex humanissimus , eiusmodi sit , ut facile ab eo exspectaremus , idcirco
non reticebimus animi grati significationem pro iis ‚ quae liberaliter ultra
debitum praestitit.

Et -ab illo quidem sponte ducor ad vos; viri clarissimi Rosenstein et
Halbertsma , qui emeriti provinciam vobis obtinuistis. Uterque vestrum
hodie primum huic academiae festo interest. Munus autem professor-ium
iam occupavistis , eoque fungimini. Fausta quaeque fausto hoc die vobis
exoptamus. Contingat vobis ut per longam annorum seriem in universi-
tate Groningana disciplinis, in quibus veluti vitae tabernaculum posuistis ,
prodesse pergatis. Redundent ex institutione vestra in iuventutem acade-
micam fructus uberrimi; uberrimosque ipsi vobis colligatis ex labore , quem
aliorum causa exantlare vestrum est.

Muldere amicissime! paucos ante dies tu annum aetatis complevisti
septuagesimum3 competit igitur ex lege tibi otium rude donati, quo brevi

21

