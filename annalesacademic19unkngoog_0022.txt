12 R. VAN BONEVAL FAURE

postven turum novum usum praevidit, semper scientiarum ambitu latius
patescente. Professorum is numerus constitutus quo minorem esse non
liceret3 augeri pro re nata libere poterat. Novas cathedras institutum iri
aut pro una duas substitutum si usus posceret, tantum non promittebatur.
Itaque vix ulla Facultas intra eundem Professorum numerum stetit. Ex-
cepta Facultate theologica , quamquam et illic minime disciplina intra vete-
res fines se continuit, in omnibus valuit illud: ''Divide et impera” idque ’
non ad frangendas vires sed ad amplificandas. Sic Ars chirurgica et obste-
tricia, Chemia, Botanica et Zoologia, Mathesis et Physica, Ius Romanum
et Hodiernum , Patriae litterae et Historia, olim singulis nunc pluribus
demandata, et· his ipsis diebus laetati sumus divisis omnium intelligentium
plausu Anatomia et physiologia. Quam dolemus illam laetitiam non esse
integram! Quae res a nostro Halbertsma exoptata ut utotus in Anatomia
superaret se ipsum” ea nunc venit ad effectum tamquam ex illius ultimis
tabulis quas ex hac ipsa cathedra nuncupavit!

Ex eadem liberalitate novae cathedrae parantur. Laeti recordamur quid
hoc anno vertente Linguae sanseritae sit praestitum.

Si quae forte sordes angusti animi animadvertantur, quum professores
extraordinarii pro ordinariis creantur , non est illa culpa Decreto imputanda
sed iis qui contra Decreti sententiam fisco nimium consulebant.

Nonne eadem sordida parcimonia grassata est quum certamina litteraria
tollerentur, nunc Regis liberalitate in vitam revocata? quum tollerentur
studiorum stipendia olim nimium multa nunc ad iustum modum redacta?

Quid dicam de apparatu et supellectili studiorum Ρ Ηίο potissimum
apparet quanto iure Kemperus dixerit nou pro onere curam· Institutionis
publicae pecuina redemtam velle rempublicam sed id magnopere agi ut
disciplinae laetae efflorescant. Ubi ,legas ea quae diligenter praescripta
sunt de exstruendis aedificiis , bibliothecis , museis ‚ laboratoriis , animad-
vertas quantum pecuniae his rebus attribuatur in annos singulos, credas
Legislatorem sibi videri ea aetate vivere , quum primum Academia conde·
retur. Dixeris post renatam patriae libertatem renatas esse maiorum virtu-
tes prudentiam et magnitudinem animi, ut quemadmodum illi splendidam
et duraturam Academiam condidissent, sic eam seri nepotes de novo iis-
dem animis conderent. ·

 

