108 1. A.1=’Rulu

eorundem praeceptorum normam in perpetuum dirigantur. Fuerunt sane
et adhuc sunt qui, hunc ipsum sibi finem proponentes, idcirco maxime
conficiendos esse Codices clamitent, ut leges constituantur sempiternae et
immortales , quibus in omne tempus valituris nec obrogari fas sit nec
derogari liceat. Verum per eiusmodi somnia quum confundant iuris aeterni
divinitatem et humanarum legum utilitatem , utramque subvertunt. Est
quidem insitus in' animis hominum immortalis iustitiae sensus, est sempi-
terna ratio a natura profecta , ad recte faciendum impellens et a delicto
avocans: iura vero et leges pro temporum et gentium et rerum varietate
alia sunt et flectantur oportet et varientur. Hoc ipsa flagitat iustitia,
cuius praecipuum munus est ut in rebus omnibus ius aequum servetur.
Aequum vero ius esse non potest, nisi cum moribus populi congruat: qui
quum ipsi non sint stabiles , scd alii aliis temporibus et „varii , ne ius
quidem semper idem servabitur , at variabitur pro moribus. Hoc bene
perspectum habuit Sextus Caecilius Iureconsultus , qui Favorino philosopho ‚
obsoleta quaedam legis Decemviralis capita reprehendenti, verius quam
ornatius haec respondisse fertur: Non profecto ignoras , legum opportunita-
tes et medelas pro temporum moribus, et pro rerum publicarum generibus ,
ac pro utilitatum praesentium rationibus , proque vitiorum quibus meden-
dum est fervoribus , mutari atque flecti neque uno statu consistere; quin
ut facies coeli et maris ita rerum atque fortunae tempestatibus varientur. ι)

Quodsi igitur ipsa iuris ratio fert , ut non semper una atque eadem voce
loquatur , si elia aliis temporibus conveniant instituta , a quo quaeso nisi a
legislatore auxilium petas, ut obsoleta antiquentur, nova vero et utilia
quae prodeant sanciantur firma auctoritate? consuetudinis enim ius, cuius
magna est ct -esse debet auctoritas , hac tamen qua nos vivimus aetate non
tantum valet ut legem vincat. Quod apud Romanos rectissime receptum
fuisse tradit Iulianus , ut leges non solum suffragio legislatoris sed etiam
tacito omnium consensu per desuetudinem abrogarentur , id hodie , ut alias
gentes taceam , a nostrarum legum proposito alienum est. Nec mee quidem
sententia immerito. Fremant omnes licet, dicam quod sentio; parum suum
iuris certi constituendi propositum adsequerentur legislatores , si Codicum

 

ι) Gellius XX, 1.

 

