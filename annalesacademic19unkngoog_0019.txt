ORATIO. 9

Ad confirmandam· libertatem cura et sollicitudine soluta mens docen-

tium ‚ ut in sua quisque disciplina sint toti. Prospectum est ut sine cura
sint et in praesens et in futurum. Prospectum est ipsis3 provisum est,
si quid iis acciderit, ne metuant suis.

Discendi constituta libertae. Discas tuo arbitratu, ubi voles , quamdiu
voles. Dabitur discendi quidlibet commodissima facultas et copia , sed ubi
didiceris aut quomodo didiceris non laboratur= demonstra te id scire quod
praedicas idque satis est.

Sic alias Kemperus testatus est , nquam liberalem , ut aiunt, legem ex-
torquere anteriores conatus’· per xx annos non potuissent ‚ eam liberalissi-
'mam sponte Regem constituisse.” Licebatne illi ‚ qui ita sentiret dicere
illo die de iusta laetitiae causa et ob ea quae tum tollebantur, et ob ea
quae tum instituebantur nova? Nonne utraque de causa dies ille aeterna
memoria dignus appellari debuit?

Verum estne etiam nobis nunc ille dies illo nomine appellandus? Nemo
non patriae civis exultat gaudio excusso alienae dominationis iugo etiam
sua virtute et viribus. Quis patriae civis, cui Academica institutio curae ‚
non laetatur sublata esse impedimenta ‚ quibus olim a suspicioso tyranno
premebatur. Quam inflammatis animis , clarissimo de Vries verba faciente,
memoriam restitutae ante annos quinquaginta patriae libertatis hoc ipso
loco celebravimus! Verum iterum quaero , estne etiam nobis nunc laeta
res non tantum illam institutionem per x lustra viguisse, sed etiam ipsam
illam institutionem illo tempore sic fuisse comparatam? Utrum recte et ,
vere laudata a Kempero est, an verae sunt nonnullorum voculae ac que-
relae qui docendi discendique libertatem nunc poscunt et palam praedicant
nunc Academicam institutionem prorsus non esse liberam sed vinculis con-
strictam et ad certorum hominum voluntatem et arbitrium , tamquam ali-
quod monopolium , accommodatam?

An fefellit Kemperum opinio quum rem a se perfectam sibi gloriae et
laetitiae duceret? Fieri potest, H. Α., idque cur sit factum mutata tem-
pora declarare possint. Ea erat tum animorum conditio ut vel ipsa im-
portuni domini excussio pro perfecta et absoluta libertate haberetur. Iac-
tabatur recuperata libertas ubi nomine mutato eaedem clitellae ‚ utin fabula
est ‚ iumento portandae imponebantur , et iidem homines eodem ore novae

2

