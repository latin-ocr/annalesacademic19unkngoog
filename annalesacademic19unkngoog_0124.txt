110' 1. A.FRU1-N

promittit , quin polissa expressis verbis doceat, permulta legis praecepta
non esse valitura. Quid multa? In toto fere iure memmio scriptae legi
privatorum pacta derogare vides. Quodsi ex eo nihil aliud oriretur nisi
ius incertum , dolendum tamen esset , id esse incertum quo nihil certius
esse debeat. At mores , suntne hi negligendi? An legislator probitatem
habebit pro nihilo, et nihil interesse putabit inter illam et improbitatem?
Leges nostrae de debitorum obaeratorum patrimonii liquidatione nihil habent
quod hominibus nostris con veniat. Singula aarum capita liquidationem
non tantum retardant et impediunt, verum etiam , si iis obtemperatur,
, sumtus tam ingentes flunt , ut creditores nihil fere accipiant, et, si quid
ex patrimonio restat id publico aerario obtingat. Quid vero ex han causa
efficitur? Ut mercatores legem scriptam non scriptam :esse existiment, et
lege destituti semet ipsos adiuvent. Debitores , perinde ac si nec iudices
essent nec iudicia, paciscuntur eum creditoribus, idque pactum, quamquam
utrisque damnosum, semper tamen minus damnosum est quam legitimus
creditorum concursus. Nolite existimare, Auditoros, si communem reipu-
blicae salutem spectetis, hoc eodem redire. Etenim debitor obaeratus, si
fraude dolove malo usus est ideoque puniri debet, tunc demum reus esse
potest , si iudicis sententia pronuntiatum est eum foro cessisse. Ita leges
nostrae summam saepe impunitatem proponunt scelestissimis mortalium.
At Ciceroni videbatur lex esse recti praeceptio pravique depulsio! Alterum
exemplum afferam. Vetat lex nostra proxenetam mercaturam facere earum
rerum quarum est proxeneta. Munus suscipiens , iureiurando se ei legi
obstringit. Mox tamen intelligit fieri non posse ut fidem et iusiurandum Î‡
servet. Mercatura enim his temporibus est eiusmodi, ut nemo proxeneta
esse possit , nisi interdum suo marte emat aliquid et vendat. Ita ipsa lege
cogitur commoda sua negligere aut peierare. Eram nuper in aliqua urbium
nostrarum et intereram proxenetarum concilio: omnes erant viri integrae
famae et existimationis , omnes aperte confitebantur, si verba legis obser-
vanda essent , se esse periuros, et cum virili et generosa indignatione
vehementer postulabant, ut tandem aliquando tolleretur ille scrupulus, illa
conscientiae deceptio , quam legislator iusiurandum et Dei immortalis invo-
cationem appellet. Quid quaeritis P Huiusmodi exempla iam certe dubitare
vetant, quin leges nostrae emendatione indigeant.

 

