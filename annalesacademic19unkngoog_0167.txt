ORATIO. 158

Estne in his sordidum aliquid, vel humile Ρ Imo liberalitas ‚ morum puri-
tas , vitae et artis sanctitas! Petrum et nostra aetas de his detraxit ‚ vix
quidquam addidit , quum formulam iuris iurandi , quod nostri medicinae
doctores futuri darent , concinnavit!

Ex antiqua autem medicorum stirpe, apud quam venerabile illud virtutis
et morum integritatis monumentum exstitit ‚ prodiit Hippocratae, de cuius
vita et arte nonnulla deinceps proferam. ·

De* viri vita ‚ inquam3 imo vellem me certi aliquid de ea tradere posse.
Habemus inter libros illi tributos seriem epistolarum ab ipso et ad ipsum
et de illo, uti fermit tituli , scriptarum. Verum in his omnibus et in eius
vita secundum Soranum non nisi μύθους possidemus , neque quidquam
fere his inest, quod non sit fictum. Quod quidem demonstrare supersedeo,
quia dudum inter Hippocratis studiosos de his nugis anilibus repudiandis
convenit.

Fama est apud antiquos Hippocratem senem ,⁵ nonagenarium , quin ultra
diem obiisse supremum. E locorum in epidemiorum et morborum singu·
larium descriptionibus obviorum nominibus liquet eum fuisse περιοδευτήν,
, non perpetuo uno loco , sed locis diversis in Graecia fere artem fecisse.
Ex opere de aero, aquis ‚ locis patet eum fuisse πολύπλαγκτον , orbem
antiquum fere totum eum peragrasse ‚ quod eo consilio fecisse videtur , ut
naturam et hominem in regionibus diversis observaret. Plura · non novimus.
De viri institutione , praeceptoribus non constat. Quis fuerit , quid fecerit,
ex eius operibus eruere oportet3 sed horum longe maxima pars periit. Non
supersunt , nisi fragmenta nonnulla , quae, quum pauca sint, enumerabo.
De re obstetricia et mulierum morbis si quid olim scripsit , relictum
est nihil. De viri chirurgicis unicum fragmentum , sed satis magnum
superest de capitis vulneribus. Probabile est semeiotici operis locos quos-
dam cum alienorum operum reliquiis commistos esse servatos. Habemus porro
introductionem in opus magnam partem deperditum , quo de omni victus
ratione , quae therapeia illi erat ‚ in morbis acutis exposuit. Dein opus
de aere , aquis et locis , cuius e media parte ampli et magni momenti loci
deficiunt. Denique supersunt descriptiones morborum epidemiorum qua-
tuor , singularium quadraginta duae. En quod de viri longaevi operibus
reliquum est. Praeterea nihil!

20

