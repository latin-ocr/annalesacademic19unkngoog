ORA'rto. 113

Quae quidem consideranti mihi , Auditores, quaerendum esse visum est,
an sint in patria nostra viri illi, quibus ab ipso populo electis mandata
descriptio legum est, summae ignaviae accusandi3 quaerendum esse vi-
sum est, an Batavorum progenies ita degeneraverit, ut quum illi Europae
leges et foedera dederint, nunc iam prae socordia ius civile administrari
et pacta mercatorum ordinari non possint. Non credo , Auditores, verum
ut legibus de iure. civili et de iure mercatorio multa desunt, ita aliquid
deesse credo institutionibus nostris , per quas emendatio ipsa legum facienda
est. Regius Minister, innumeris negotiis obrutus , legum emendandarum
initium facere non potest. Non certis enim temporibus emendandae sunt
leges ‚ sed , id quod demonstravimus ‚ perpetuo et fere quotidie. Foret ‚
si nihil praeterea ei agendum esset, hoc ipsum munus totius hominis ,
et vix hominis unius. Proponere mutationem necessariam , defendere
scriptis , explicare oratione et commendare Ordinibus , nec parvi laboris est
nec exigui temporis. Quod ni ita est, cedo causam , cur unum tantum
et alterum apud nos legem corrigendarum conamen factum sit. Verum ,
etiamsi Regius‘ Minister huic rei vacare posset , si satis otii haberet ut
legum emendationi animum intenderet, tamen ab illo id nec iure postulari
nec humaniter exspectari poterat. Requiritur in illo eloquentia vel certe
diserta oratio ‚ qua animos regere possit, requiritur gubernandae reipublicae
peritia ‚ sed usus forensis ‚ scientia iuris , consuetudo quotidiana civium .
peregrinorum , mercatorum requiruntur in illo , qui leges emendaturus sit.
Credite mihi, aliud est reipublicae consulere et magna eius intelligere
commoda ‚ aliud parva cognovisse et minutis civium utilitatibus prospicere.
Et tamen minutae illae utilitates magnae suntl

Accedit quod ipsa reipublicae constitutio et Ordinum Generalium potes-
tas , praeclara quamvis et maxime laudanda ‚ Ministros impedit, quominus
iura bene curent. Praesunt fere apud nos rebus illi , quorum tum maxime
partibus favetur: ii legem rogaturi antea computare fere possunt suffragia
illorum , qui earundem partium sunt; reliqui saepe adversantur. N olite
arbitrari , Auditores, me nimium dicere. Hoc ipso tempore non in iure
privato sed in iure poenali exemplum videmus. Poena capitalis , legibus
nostris retenta , plurimorum nostrorum hominum de iure sententiis ita
nunc est contraria et repugnans , ut abrogandam esse eam et persuasum

15

