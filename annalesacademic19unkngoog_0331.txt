ORAT10.· 317

a praesentis temporis rationibus remotum quidem et separatum, sed minime
alienum est. Hac nostra etiam aetate dira barbaries se infert, simulat-
que antiquitatis ingenium contemnitur et despicitur.

vix suspicamur, ut verborum compositiones, quibus in cogitando scriben-
doque utimur, ut sententiae et formae orationis, ut leges serationes, quibus
mentis humanae opera aestimamus, ut formae aedificiorum et vasorum , ut
fere omnes artes et artificia pendeant ex antiquitatis indole et ingenio ¹).
Quid? quod in omnibus fere disciplinae generibus viri docti propria inves-
tigatione ad antiquitatem referuntur, quippe in qua omnis doctrinae fons
et principium inveniantur.

Antiquitatem autem quum nomino, imprimis nimirum Graecos intelligi
volo. Romani enim, natura severa et aspera praediti, omnia consilia fac-

taque sua ad vitae utilitatem dirigere solebaut=

,Romae dulce diu fuit et solemne reclusa
Mane domo vigilare, clienti promere iura,
Cautes nominibus rectis expendere nummos,
Maiores audire, minori dicere, per quae

Crescere res posset, minui damnosa libidc.'’

Etsi non ingenii dexteritate destituti, tamen in artibus et disciplinis
fere toti a Graecis pendebant, a Graecis n praeter laudem nullius avaris.''
Permultas quidem disciplinas, quae ad vitae communis usum pertinent,
multis partibus excoluerunt. Quanto ingenii acumine et sollertia, ut hoc
solum commemorem, iuris studium ad artem et ad praecepta revocarunt!
Sed magis quam ingenii excolendi, bellorum imperiique proferendi
cupidine tenebantur. Romani hoc sibi proposuerunt, ut armorum vi totum
orbem terrarum sub leges mitterent et suffecerunt huic operi. Attamen
veri et germani terrae expugnatores non Romani, sed Graeci facti sunt·
ingenii euim viribus eius imperium occuparunt.

Etenim omnis cultus atque humanitas a Graecis profecta sunt. Graecia
procreatrix et quasi mater fuit omnis disciplinae, omnis artis, omnis phi-
losophiae, omnis eloquentiae , omnis verae eruditionis, omnis denique
ingenii animique cultus. Graecia gen'eri humano omnia tradidit, quibus
ingenii animique dotes excoluntur et expoliuntur. Graecia denique mentis

——-——-——

 

ι) Of. Curtius, eettingox resti-eden p. 84 sqq.

