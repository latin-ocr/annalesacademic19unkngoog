lunlcla ORDINUM. 221

In hac singulae quaestiones singulis capitibus tractatae , in illa plures .
uno capite coniunctae , in utraque eae , quas Ordo voluerat , propositae et
expositae sunt. ’

In neutra aeque placuerunt omnia. Utriusque auctores in indagandis et
explicandis iis, quae spectant negotia adhibito telegraphiae usu contracta ,
et melius et certius progressi fuissent, si magis attendissent ad ea et ab
iis disquisitionem incepissent, quae simpliciori contrahendi modo , inter
praesentes aut per litteras perfecto, adaptata sunt. Deinde nonnumquam
argumentationibus usi sunt, quae non sponte ex rei natura ductae inqui·
rentibus se obtulisse, sed pro rei quam putabant necessitate quaesitae,
ideoque inventae esse videantur, argumentationibus itaque , quae non ad
constituendam sententiam duxerint, sed multo magis , inverso ordine na·
turali , sustentandae et defendendae sententiae iam constitutae originem
suam debeant.

In quibus si non liberi manserint a vitiis , in quae et alii inciderunt,
qni ante eos de hac re egerunt, viri doctrina celebres, universe tamen
materiam satis difficilem et latam· adeo probabiliter pertractarunt, ut opus
praestiterit uterque sua laude dignissimum.. Quaestiones, quibus locus
erat, non proposuerunt tantum, sed etiam aut amplius aut brevius, prouti
res ferre videbatur , exposuerunt. Doctorum de subiecto argumento seriptis
iudicumque sententiis diligenter adhibitis , varias de singulis quaestionibus
opiniones retulerunt et de iis iudicaverunt, quid ipsis videretur et quare,
indicarunt et explicuerunt, ita autem explicuerunt, ut etiam non assen-
tientibus et mentis sollertiam et iudicii alacritatem probaverint.

In bis omnibus autem , si forte in singulis quaestionibus exponendis
alter alteri praecelluerit, universe aequali laude digni adeoque parum inter .
se differre visi. sunt , ut neutrum alteri praeferendum censuerit Ordo.
Utrumque aureo praemio dignum iudicavit , quod tamen , quum utrique
concedi non posset, alteri tradendum , alteri aequalis honoris testimonio
compensandum erat. Utri daretur nummus aureus , sorti permissum est 3
priori commentationi sors favit.

Scidulis utroque consentiente apertis, huius auctor innotuit

CAREL ASSER,
Ino-ie Candidatus in Academia Lydum-Batava,

