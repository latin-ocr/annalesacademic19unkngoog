ORATIO. 11

dam aut adiuvandam idonei. Sed ex ea re id quoqne necessario conse-
quitur ut illi, qui ex Academica institutione prodeant ‚ prae caeteris ad
rempublicam gerendam et adiuvandam , idonei esse publice existimentur,
unde boc sequitur esse e republica ut Universitates quam optime officium
suum praestare possint. Quae sit in quaque re ratio optima, dubium esse
potest, sed dubium non est quod dicam: si necesse est in eam rem liber-
tatem finibus quibusdam circumscribi, id quod necesse est simul iustum
et aequum est. Quamdiu ipsius reipublicae intererit, quod et quemad·
modum Universitates constituantur , tamdiu publice erit providendum et

ut constent et ut uberes fructus ferant.
Alienum est ab ingenio humano existimare eadem nunc omnibus placere

quae ante hos quinquaginta annos placebant. Nonnulla videri emendanda,
nonnulla emendari oportere , quis mirabitur? Sed an non est propterea
cur ea laudemus quae anno 1815 constituta sunt? Imo vero apud me
constat illorum temporum legislatores ‚ qui et veterem morem Academicum
sub Rep. et recentem sub Gallica dominatione probe nossent, nihil melius
aut praestantius proferre potuisse. Et criminabitur aliquis adhuc illud
Decretum valere , quamquam emendandum esse omnes consentiunt et lex
fundamentalis iubet, quamquam omnes legis vitia arguimus, sed nemo est
qui corrigat? Sed quidquid aliquis criminari aut queri poterit de modo
quo docendi discendique libertas tum fuerit constituta , nemo facile optabit
fore ut nova lex aliis quam his principiis nitatur.

De libera docendi methodo ’ nemo queritur. Legislator et rem ipsam et
efficiendae rei rationem recte perspexit. Quis est qui credat illam liber·
tatem utiliter posse imminui?

Summo iure Kemperus laudavit liberalitatem , qua prospectum est ut
sine cura honeste et laute viverent qui disciplinam Academicam essent tro·

dituri. Quantum distat illa liberalitas a sordida parcimonia recentioris
memoriae quae in nulla alia re fuit sordidior. Recte dixeris legis mutan-
dae animum et peritiam cerni potissimum in supprimendis nummis qui ox
lege in usum rei - Academicae erogandi fuissent.

Spirabat Decretum anni 1815 largam liberalitatem. Non erat cura rei
Academicus pro onere legislatori quam pecunia redemtam vellet. Non

tantum , quae in rem praesentem erat necessaria pecunia, suppeditavit sed
2*

