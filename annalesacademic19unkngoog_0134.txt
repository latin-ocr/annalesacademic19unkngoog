120 , 1.A.1··RU1N

lexit, et Nosocomium aedificari iussit, quod probaturus sit ipse Aesculapius.
Pauca sunt quae opus remorantur. Sed superabuntur ea , et erit ille dies ,

quo , novum aedificium adspicientes, ‘obruemus oblivione istud stabulum
dicam an bovile, quod nunc Nosocomium appellatur.

Videtis igitur , Auditores , etiam in studiorum subsidiis aliquid effectum
et profectum esse. Sed, iterum dico, nondum eo pervenimus quo perve-
niendum est. Quod numquam mihi luculentius apparuit, quam quum
nuper Leidensis Academiae Rectorem de illius apparatu et supellectile
querentem audirem. Quid tandem — ita mecum ipse reputabam -- quid,
Tune quereris , nobisque invides laboratorium Physiologicum , quod non·
dum habemus? Tu, Rector Academiae, quae si cum nostra comparatur,
dives et opulenta appellanda est? Qui aedes habes Academiae , regias
dicendas , si conferuntur cum nostra modestia3 librorum copiam et prae-
stantiam , quantam vix alia? Tune quereris , quum Academiae Tuae ita
faveant Reipublicae principes, ut quum adhuc moris fuisse videretur, ut
uni apud vos Professori duo successores darentur, nunc quidam iam recep-
tum esse videatur ut uni succedant tres? Quereris , et fortasse iure. Sed
quis erit nostrarum querelarum finis et modus?

At non invidemus Academiae Leidensi , si multa habet: speramus etiam
fore ut ei dentur ea, quae praeterea desiderat. Hoc tamen precamur, ut
ne nostri aliqua exsistat oblivio, et ne negentur nobis ea , quae aequo
iure rogare videmur, et quibus institutio nostra diutius carere non potest.

Sed magna consolatio est , posse etiam multis rebus carentem florere Aca·
demiam eam , in qua et doctores et discipuli pro sua utrique parte coniunc-
tis viribus id quod possunt efficere conantur. Et magna equidem, hoc si
cogito, afficior laetitia. Testor enim, C o m milito ne s — Vos enim , Vos iam
mea compellat oratio — testor, et omnium meorum Collegarum nomine
testor, Vos hoc anno officiis Vestris optime esse perfunctos. Gratias Vobis
agunt cuncti Professores , quod cum moribus bonis laudabilem coniunxistis
in artium disciplinarumque studiis ardorem. ν Gratias ego Vobis ago , quod
comitate Vestra et benevolentia fecistis , ut nulla mihi fuerit Rectionis
molestia. Vehementer etiam laetor , eius quae ante fuit· apud Vos dua·

 

